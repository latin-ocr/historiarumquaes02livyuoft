U.C. 534.
A. C. 218.

210 Î¤. L1V11

inde cum exercitu suo profectus ad Trebiam flumen,
collegae conjungitur.

LII. Jam ambo consules, et quidquid Romana-
rum virium erat, Hannibali obpositum, aut illis
copiis defendi posse Romanum imperium, aut spem
nullam aliam esse, satis declarabat. Tamen consul
alter, equestri proelio uno et vulnere suo minutus,
trahi rem malebat: recentis animi alter, eoque fe-
rocior, nullam dilationem patiebatur. Quod inter
Trebiam Padumque agri est, Galli tum incolebant,
in duorum praepotentium populorum certamine, per
ambiguum favorem, haud dubie gratiam victoris
spectantes. Id Romani, ne quid modo moverent,
aequo satis, Poenus periniquo animo ferebat, ab
Gallis adcitum se venisse ad liberandos eos, dicti-
tanS. Ob eam iram, simul ut proeda militem aleret,
duo millia peditum et mille equites, Numidas ple-
rosque, mixtos quosdam et Gallos, populari omnem
deinceps agrum usque ad Padi ripas jussit. Egentes
ope Galli, quum ad id dubios servassent animos,
coacti ab auctoribus injuriae ad vindices futuros de-
clinant: legatisque ad consulem missis, auxilium
Romanorum terrie, ob nimiam cultorum fidem in
Romanos laboranti, orant. Cornelio nec caussa,
nec tempus agendae rei placebat: suspectaque ei
gens erat, quum ob infida inulta facinora, tuin, ut
alia vetustate obsolevissent, ob recentem Boiorum
perfidiam. Sempronius contra, continendis in fide
sociis maximum vinculum esse primos, qui eguissent
ope, defensos, censebat. Tum, collega cunctante,
equitatum suurn, mille peditum jaculatoribus ferme
admixtis, ad defendendum Gallicum agrum trans

