U. C. 534.
A. C. 218.

Romae tre-
pidatio.

Comitia
consularia.

216 T. L1v11

tus est, ut jam ad urbem crederent infestis signis
hostem venturum, nec quidquam spei aut auxilii
esse, quo portis moenibusque vim arcerent. Uno
consule ad Ticinum victo, altero ex Sicilia revocato,
duobus consulibus, duobus consularibus exercitibus vic-
tis, quos alios daces, quas alias legiones esse, quae ar-
cessantur? Ita territis Sempronius consul advenit,
ingenti periculo per effusos passim ad praedandum
hostium equites (audacia magis, quam consilio aut
spe fallendi resistendive, si non falleret) transgres-
sus. Id quod unum maxime in praesentia desidera-
batur, comitiis consularibus habitis, in hiberna red-

, iit. Creati consules Cn. Servilius ct C. Flaminius.

Ceterum ne hiberna quidem Romanis quieta erant,
vagantibus passim Numidis equitibus, et, qua his
inpeditiora erant, Celtiberis Lusitanisque. Omnes
igitur clausi undique commeatus erant, nisi quos
Pado naves subveherent. Emporium prope Pla-
centiam fuit, et opere magno munitum, et valido
firmatum praesidio: ejus castelli obpugnandi spe
curn equitibus ac levi armatura profectus Hannibal,
quum plurimum in celando incepto ad effectum, spei
habuisset, nocte adortus, non fefellit vigiles. Tan-
tus repente clamor est sublatus, ut Placentiae quo-
que audiretur. Itaque sub lucem cum equitatu con-
sul aderat, jussis quadrato agmine legionibus sequi.
Equestre proelium interim commissum: in quo,

quia saucius Hannibal pugna excessit, pavore hosti· ,

bus injecto, defensum egregie praesidium est. Pau-
corum inde dierum quiete sumta, et vixdum satis
percurato vulnere, ad Victumvias ire pergit obpug-
nandas. Id emporium a Romanis Gallico bello fu—
erat munitum: inde locum frequentaverant adcolae

