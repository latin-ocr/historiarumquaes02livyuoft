LIBER xxv. CAP. xvu, 461

quod unum reliquum fortuna fecerit, id cohonestent vir· U, (3, 540,
tute. Reliquum autem quid esse paucis, α multitudine Α· C· 2¹⁴²·
in valle silva ac montibus septa circumventis, praeter
mortem? id referre, utrum praebentes corpora pecorum
modo inulti trucidentur, an, toto animo a patiendo ex-
spectandoque eventu in inpetum atque iram verso,
agentes audentesque, perfusi hostium cruore, inter ex-
spirantium inz'micorum cumulata armaque et corpora
cadant. Lucanum proditorem ac transfugam omnesv
peterent: qui eam victimam proe se ad inferos misisset,
eum decas eximium egregiumque solatium suae morti
inventurum. Inter haec dicta, paludamento circum
laevum brachium intorto, (nam ne scuta quidem se-
cum extulerant) in hostes inpetum fecit. Major,
quam pro numero hominum, editur pugna: jaculis
maxime aperta corpora Romanorum, et quum un-
dique ex altioribus locis in cavam vallem conjectus
esset, transfiguntur. Gracchum, jam nudatum prae-
sidio, vivum capere Poeni nituntur: ceterum ille,
conspicatus Lucanum hospitem inter hostes, adeo
infestus confertos invasit, ut parci ei sine multorum
pernicie non posset. Exanimem eum Mago extem·
plo ad Hannibalem misit, ponique cum captis simul
fascibus ante tribunal imperatoris jussit. Haec vera
fama est. Gracchus in Lucanis ad campos, qui
Veteres vocantur, periit.

XVII. Sunt, qui in agro Beneventano, prope Ca-
lorem fluvium, ostendant a castris cum lictoribus ac
tribus servis lavandi caussa progressum, quum forte
inter salicta innata ripis laterent hostes, nudum at-
que inermem, saxisque, quae volvit amnis, propug-
nantem, interfectum. Sunt, qui aruspicum monitu
quingentos passus a castris progressum, uti loco

X3

 

