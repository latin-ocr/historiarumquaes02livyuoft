LIBER tx. CAP. XXIII. 35

ut uno ictu exanimem equo praecipitaret: nec, ut U. C. 439.
fit, ad ducis casum perculsa magis, quam i1·1·itata,²³· C· 313,
est multitudo. Omnes, qui circa erant, in Aulium,
temere invectum per hostium turmas, tela conjece-
runt. Fratri praecipuum decus ulti Samnitium im-
peratoris dederunt: is victorem detractum ex equo
magistrum equitum, plenus moeroris atque irae, tru-
cidavit: nec multum afuit, quin corpore etiam, quia
inter hostiles ceciderat turmas, Samnites potirentur.
Sed extemplo ad pedes descensum ab Romanis est,
coactique idem Samnites facere: et repentina acies
circa corpora ducum pedestre proelium iniit, quo
haud dubie superat Romanus : recuperatumque Aulii
corpus, mixta cum dolore laetitia, victores in castra
referunt. Samnites, duce amisso, et per equestre
certamen tentatis viribus, omissa Saticula, quam
nequidquam defendi rebantur, ad Plistiae obsidionem
redeunt 3 intraque paucos dies Saticula Romanus per
deditionem, Plistia per vim Samnis potitur.

XXIII. Mutata inde belli sedes est : ad Soram ex
Samnio Apuliaque traductae legiones. Sora ad Sam· 301·ae defec-
nites defecerat, interfectis colonis Romanorum : tio ad Sam-
quo quum prior Romanus exercitus, ad ulciscendam nites.
civium necem recuperandamque coloniam, magnis
itineribus praevenisset, et sparsi per vias speculato-
res, sequi legiones Samnitium, nec jam procul ab·
esse, alii super alios, nunciarent3 obviam itum hosti,
atque ad Lautulas ancipiti proelio dimicatum est:
non caedes, non fuga alterius partis, sed nox incer-
tos, victi victoresne essent, diremit. Invenio apud
quosdam, adversam eam pugnam Romanis fuisse,
atque in ea cecidisse Q. Aulium, magistrum equi-
tum. Subfectus in locum Aulii C. Fabius magister

C 6

