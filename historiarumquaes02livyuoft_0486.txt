U. C. 540.
A. C. 212.

Classis
Punica.

476 Τ. L1v11

tecta et umbrae recreaverant. Multi tamen ex Ro-
mano exercitu eadem peste absumti sunt.

XXVII. Delcto terrestri Punico exercitu, Siculi,
qui Hippocratis milites fuerant, in haud magna op-
pida, ceterum et situ et munimentis tuta, (tria millia
alterurn ab Syracusis, alterum quindecim abest) eo
et commeatus e civitatibus suis comportabant, et
auxilia arcessebant. Interea Bomilcar, iterum cum
classe profectus Karthaginem, ita exposita fortuna
sociorum, ut spem faceret, non ipsis modo salutarem
opem ferri posse, sed Romanos quoque in capta
quodammodo urbe capi, perpulit, ut onerarias naves
quam plurimas omni copia rerum onustas secum
mitterent, classemque suam augerent: igitur, cen-
tuni triginta navibus longis et septingentis onerariis
profectus a Karthagine, satis prosperos ventos ad
trajiciendum in Siciliam habuit: sed iidem venti su-
perare eum Pachynum prohibebant. Bomilcaris ad·
ventuS, fama primo, dein praeter spem mora, quum
gaudium et metum in vicem Romanis Syracusanis-
que praebuisset3 Epicydes metuenS, ne, si pergerent
iidem, qui tum tenebant, ab ortu solis flare per dies
plures venti, classis Punica Africam repeteret, tra-
dita Achradina mercenariorum militum ducibUS, ad
Bomilcarem navigat: classem in statione versa in
Africam habentem, atque timentem navale proelium,
non tam quod inpar viribus aut numero navium es-
set, (quippe etiam plures habebat) quam quod venti
aptiores Ronianae, quam suae, classi flarent, perpulit
tandem, ut fortunam navalis certaminis experiri vel-
let. Et Marcellus, quum et Siculum exercitum ex
tota insula conciri videret, et cum ingenti commeatu
classem Punicam adventare, ne simul terra marique

