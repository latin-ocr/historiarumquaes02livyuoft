U.C. 459.
Α. C. 293.

Carvilii
trium-
plius*

140 T. mvn

ginta: omne aes argentumque in aerarium conditum.
Militibus nihil datum ex praeda est: auctaque ea in·-
vidia est ad plebem, quod tributum etiam in stipen-
dium militum conlatum est: quum, si spreta gloria
fuisset captivae pecuniae in aerarium inlatae, et militi
tum dari ex praeda, et stipendium militare praestari
potuisset. AEdem Quirini, quam in ipsa dimicatione
votam apud neminem veterem auctorem invenio,
(neque, Hercule, tam exiguo tempore perficere po-
tuisset) ab dictatore patre votam, filius consul dea
dicavit, exornavitque hostium spoliis ; quorum tan-‘-
ta multitudo fuit, ut non templum tantum forumque
his ornaretur, sed sociis etiam colonisque finitimis,
ad templorum locorumque publicorum ornatum, di-
viderentur. A triumpho exereitum in agrum Vesci-
num, quia regio ea infesta ab Samnitibus erat, hi-
bernatum duxit. Inter haee Carvilius consul, in
Etruria Troilium primum obpugnare adortus, qua-
dringentos septuaginta ditissimos, pecunia grandi
pactos, ut abire inde liceret, dimisit: ceteram multi-
tudinem oppidumque ipsum vi cepit: inde quinque
castella, locis sita munitis, expugnavit. Caesa ibi
hostium duo millia quadringenti 3 minus duo millia
capti. Et Faliscis pacem petentibus annuas indu-
cias dedit, pactus centum millia gravis aeris, et sti-
pendium ejus anni militibus. His rebus actis ad
triumphum decessit, ut minus clarum de Samniti-
bus, quam collegae triumphus fuerat, ita cumulo
Etrusci belli aequatum. AEris gravis tulit in aerarium
trecenta octoginta millia: de reliquo aere aedem For-
tis Fortunae de manubiis faciendam locavit, prope
aedem ejus Deae ab rege Ser. Tussio dedicatam: et
militibus ex praeda centenos binos asses, et alterum

