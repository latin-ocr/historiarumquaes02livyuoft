LIBER lx. CAP. xxxu. 49

⁴ urbem posita advexere. Etrusci diem primum con· U-C· 44³3-
saltando, maturarent, traherentne bellum, tradux· A'C‘ ³⁰⁹
erunt. Postero die, ubi celeriora, quam tutiora,
consilia magis placuere ducibuS, sole orto signum
pugnae propositum est, armatique in aciem proce-
dunt. Quod postquam consuli nunciatum est, ex-
templo tesseram dari jubet, ut prandeat miles, fir-
matisque cibo viribus arma capiat: dicto paretur.
Consul, ubi armatos paratosque vidit, signa extra
vallum proferri jussit, et haud procul hoste instruxit
aciem. Aliquamdiu intenti utrimque steterunt, ex·
spectantes ut ab adversariis clamor et pugna inci-
peret: et prius sol meridie se inclinavit, quam telum
hinc aut illinc emissum est: inde, ne infecta re abi-
retur‚ clamor ab Etruscis oritur, concinuntque tu-
bae, et signa inferuntur. Nec segnius ab Romanis
pugna initur: concurrunt infensis animis: numero
hostis, virtute Romanus superat. Anceps proelium
multos utrimque, et fortissimum quemque, absumit:
nec prius inclinata res est, quam secunda acies Ro-
mana ad prima signa, integri fessis, successerunt.
Etrusci, quia nullis recentibus subsidiis fulta prima
acies fuit, ante signa circaque omnes ceciderunt:
nullo umquam proelio fugae minus, nec plus caedis
fuisset, ni obstinatos mori Tuscos nox texisset3 ita
ut victores priuS, quam victi, pugnandi finem face-
rent. Post occasum solis signum receptui datum
est : nocte ab utroque in castra reditum. Nec deinde
quidquam eo anno rei memoria dignae apud Sutrium
gestum est3 quia et ex hostium exercitu prima tota
acies deleta uno proelio fuerat, subsidiariis modo re-
lictis, vix quod satis esset ad castrorum praesidium ε

et apud Romanos tantum vulnerum fuit, ut plures
V01.. ΙΙ. D

