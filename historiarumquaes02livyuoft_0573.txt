tun-:R xxvn CAP. XLIII. 561

Hispaniae ora, qua nostro adjacet marI. Nemo om· U. C. ⁵42.
nium, quo iretur, sciebat, praeter C.Laelium. Is,A·c·²¹⁰·
classe circummissus, ita moderari cursum navium
jussus erat, ut eodem tempore exercitus ostendere-
tur, et classis portum intraret. Septimo die ab Ibero
Karthaginem ventum est simul terra marique: cas-
tra ab regione urbis, qua in septentrionem versa est,
posita: his ab tergo (nam frons natura tuta erat)
vallum objectum. Ceterum sita Karthago sic est.
Sinus est maris media fere Hispaniae ora, maxime
Africo vento obpositus, et quingentos passus intror-
sus retractus, paullulo plus passuum in latitudinem
patens: hujus in ostio sinus parva insula objecta ab
alto portum ab omnibus ventis, praeterquam Africo,
tutum facit: ab intimo sinu peninsula excurrit, tu-
mulus is ipse, in quo condita urbs est, ab ortu solis
et a meridie cincta mari: ab occasu stagnum clau-
dit, paullum et ad septentrionem fusum, incertae al-
titudinis, utcumque exaestuat aut deficit mare. Con-
tinenti urbem jugum ducentos fere et quinquaginta
passus patens conjungit: unde quum tarn parvi ope-¹
ris munitio esset, non objecit vallum imperator Ro-
manus: seu fiduciam hosti superbe ostentanS, sive
ut subeunti saepe ad moenia urbis recursus pateret.
XLIII. Cetera, quae munienda erant, quum per-
fecisset, naves etiam in portu, velut maritimam quo-
que ostentans obsidionem, instruxit: circumvectus-
que classem, quum monuisset praefectos navium, ut
vigilias nocturnas intenti servarent, omnia ubique
primo obsessum hostem conari: regressus in castra,
ut consilii sui rationem, quod ab urbe potissimum
obpugnanda bellum orsus esset, militibus ostenderet,

et spem potiundae cohortando faceret, concione ad-
B b 5

 

