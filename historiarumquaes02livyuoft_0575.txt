LIBER xxvr. cAP. xuv. 563

clamor, quo subita vocasset reS, intentam ad omnia U. C. 542.
obcurrere jubet. Patefacta deinde porta, eos, quos A· C· ²²⁰·
in via ferente ad castra hostium instruxerat, mittit.
Romani, duce ipso praecipiente, parumper cessere,
ut propiores subsidiis in certamine ipso submitten-
dis essent. Et primo haud inpari stetere acie: sub-
sidia deinde, idemtidem submissa e castris, non aver-
terunt solum in fugam hostes, sed adeo effusis insti-
terunt, ut, nisi receptui cecinisset, permixti fugienti-
bus inrupturi fuisse in urbem viderentur. Trepida—
tio vero non in proelio major, quam tota urbe fuit:
multae stationes pavore atque fuga desertae sunt, re-
lictique muri, quum, qua cuique erat proximum,
desiluissent. Quod ubi egressus Scipio in tumulum,
quem Mercurii vocant, animadvertit, multis partibus
nudata defensoribus moenia esse, omnes e castris

 

excitos ire ad obpugnandam urbem, et ferre scalas
jubet: ipse, trium prae se juvenum validorum scutis
obpositiS, (ingens enim jam vis omnis generis telo·
rum e muris volabat) ad urbem succedit, hortatur,
imperat, quae in rem sunt: quodque plurimum ad
accendendos militum animos intererat, testis spec-
tatorque virtutis atque ignaviae cujusque adest. Ita-
que in vulnera ac tela ruunt3 neque illos muri, ne·-
que superstantes armati arcere queunt, quin certa-
tim adscendant. Et ab navibus eodem tempore ea,
quae mari adluitur, pars urbis obpugnari coepta est.
Ceterum tumultus inde major, quam vis, adhiberi
poterat: dum adplicant, dum partim exponunt sca-
las militesque, dum, qua cuique proximum est, in
terram evadere properant, ipsa festinatione et cer-

tamine alii alios inpediunt.
B b 6

 

