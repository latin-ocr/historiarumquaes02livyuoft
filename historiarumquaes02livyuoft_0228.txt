÷>e
,020
’.νε
ΦΑ

218 T. L1'V11

·deprehensi erant, loco castra ponere necessarium

‘ visum est. ld vero laboris velut de integro initium

Regreditur.

Pugna in-
ter Sem-
pronium
et Hanni-
halem.

fuit: nam nec explicare quidquam, nec statuere po-
terant: nec, quod statutum esset, manebat, omnia
perscindente vento et rapiente : et mox aqua levata
vento, quum super gelida montium juga concreta es-
set, tantum nivosae grandinis dejecit, ut, omnibus
omissis, procumberent homines, tegminibus suis
magis obruti, quam tecti: tantaque vis frigoris in-
secuta est, ut, ex illa miserabili hominum jumento-
rumque strage quum se quisque adtollere ac levare
vellet, diu nequiret, quia, torpentibus rigore nervis,
vix flectere artus poterant : deinde, ut tandem agi-
tando sese movere ac recepere animos, et raris locis
ignis fieri est coeptuS‚ ad alienam opem quisque
inops tendere. Biduum eo loco, velut obsessi, man-
sere: multi homines, multa jumenta, elephanti quo-
que ex his, qui proelio ad Trebiam facto superfue-
rant, septem absumti.

LIX. Degressus Apennino retro ad Placentiam
castra movit, et ad decem millia progressus conse-
dit: postero die duodecim millia peditum, quinque
equitum adversus hostem ducit. Nec Sempronius
consul (jam enim redierat ab Roma) detractavit
certamen: atque eo die tria millia passuum inter
bina castra fuere. Postero die ingentibus animis,
vario eventu, pugnatum est: primo concursu adeo
res Romana superior fuit, ut non acie vincerent so-
lum, sed pulsos hostes in castra persequerentur3
mox castra quoque obpugnarent. Hannibal, paucis
propugnatoribus in vallo portisque positis, ceteros
confertos in media castra recepit, intentosque sig-
num ad erumpendum spectare jubet. Jarn nona ier·

