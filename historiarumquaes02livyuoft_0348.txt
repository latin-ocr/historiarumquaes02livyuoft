U. C. 536.

Α. C. 216.

338 T. mvn

et praemissam levem armaturam equitesque palatos
eodem recipit: nec aut colli aut flumini satis fidens,
vallo castra permunit. In hoc alterno pavore cer-
tamina aliquot sunt contracta: nec Numida Hispa-
no eques par fuit, nec jaculator Maurus caetrato,
velocitate pari, robore animi viriumque aliquantum
praestanti.

XXVII. Postquam neque elicere Poenum ad cer-
tamen obversati castris poterant, neque castrorum
obpugnatio facilis erat3 urbem Ascuam, quo fines
hostium ingrediens, Hasdrubal frumentum commea-
tusque alios convexerat, vi capiunt, omnique circa
agro potiuntur : nec jam, aut in agmine, aut in cas-
tris, ullo imperio contineri. Quam ubi negligentiam
ex re (ut fit) bene gesta oriri senserat Hasdrubal,
cohortatus milites, ut palatos sine signis hostes ad·
grederentur, degressus colle, pergit ire acie instructa
ad castra: quem ut adesse tumultuose nunciavere
fugientes ex speculis stationibusque, ad arma con-
clamatum est. Ut quisque arma ceperat, sine impe-
rio, sine signo, incompositi, inordinati in proelium
ruunt. Jam primi conseruerant manus, quum alii
catervatim currerent, alii nondum e castris exissent :
tamen primo ipsa audacia terruere hostem : deinde,
rari in confertos inlati, quum paucitas parum tuta
esset, respicere alii ah'os, et undique pulsi coire in
orbem 3 et dum corporibus adplicantur, armaque ar-
mis jungunt, in artum compulsi, quum vix movendis
armis satis spatii esset, corona hostium cincti, ad
multum diei caeduntur. Exigua pars, eruptione facta,
silvas ac montes petit: parique terrore et castra
sunt deserta, et universa gens postero die in dedi-
tionem venit. Nec diu in pacato mansit: nam sub-

