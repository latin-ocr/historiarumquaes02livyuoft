 

LIBER 1x. CAP.XXXV1. 55

vique omnia certa adlaturum. Caere educatus apud
hospiteS, Etruscis inde literis eruditus erat, lin-
guamque Etruscam probe noverat. Habeo auctores,
vulgo tum Romanos pueros, sicut nunc Graecis, itu
Etruscis literis erudiri solitos. Sed propius est vero
praecipuum aliquid fuisse in eo, qui se tam audaci
simulatione hostibus immiscuerit: servus ei dicitur
comes unus fuisse, nutritus una, eoque haud igna-
rus linguae ejusdem: nec quidquam aliud proficis-
centeS, quam summatim regionis, quae intranda erat,
naturam ac nomina principum in populis accepere 3
ne qua inter conloquia insigni nota haesitantes de-
prehendi possent. Iere pastorali habitu, agrestibus
telis, falcibus gaesisque binis armati. Sed neque
commercium linguae, nec vestis armorumve habitus
sic eos texit, quam quod abhorrebat ab fide, quem-
quam externum Ciminios saltus intraturum. Usqug
ad Camertes Umbros penetrasse dicuntur: ibi, qui
essent, fateri Romanum ausum: introductumque in
senatum consulis verbis egisse de societate amicitia·
que: atque inde comi hospitio acceptum, nunciare
Romanis jussum, commeatum exercitui dierum tri-
ginta praesto fore, si ea loca intrasset5 juventutem·
que Camertium Umbrorum in armis paratam im-
perio futuram. Haec quum relata consuli essent,
inpedimentis prima vigilia praeinissiS, legionibus post
inpedimenta ire jussis, ipse substitit cum equitatu:
et, luce orta, postero die obequitavit stationibus
hostium, quae extra saltum dispositae erant: et,
quum satis diu tenuisset hostem, in castra sese rc-
cepit3 portaque altera egressus, ante noctem ag-
men adsequitur. Postero die, luce p1·i111a‚juga Ci-
minii montis tenebat: inde, contemplatus opulenta

D4

U.C. 444.
A. C. 408.

