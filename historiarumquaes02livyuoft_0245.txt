LIBER xxn. CAP. vu. 235

bantur. Sex millia ferme primi agminis, per adu U.C. 535.
versos hostes eruptione inpigre facta, ignari om· A’C¹ 217.
nium, quae post se agerentur, ex saltu evasere: et,
quum in tumulo quodam constitissent, clamorem
modo ac sonum armorum audientes, quae fortuna
pugnae esset, neque scire, nec perspicere prae cali-
gine poterant. Inclinata denique re, quum incales-
cente sole dispulsa nebula aperuisset diem, tum li-
quida jam luce montes campique perditas res stra-
tamque ostendere foede Romanam aciem: itaque,
ne in conspectos procul inmitteretur eques, sublatis
raptim signis, quam citatissimo poterant agmine,
sese abripuerunt. Postero die, quum super cetera
extrema fames etiam instaret, fidem dante Mahar-
bale, qui cum omnibus equestribus copiis nocte con-
secutus erat, si arma tradidissent, abire cum singulis
vestimentis passurum, sese dediderunt: quae Punica
religione servata fides ab Hannibale est, atque in
vincula omnes conjecit.

VII. Haec est nobilis ad Trasimenum pugna, at-
que inter paucas memorata populi Romani clades.
Quindecim millia Romanorum in acie caesa sunt3 Numerus
decem millia, sparsa fuga per omnem Etruriam, di- ἰῖῖἒξὲἑ
versis itineribus urbem petiere. Mille quingenti ho-
stium in acie, multi postea utrimque ex vulneribus
periere. Multiplex caedes utrimque facta traditur
ab aliis. Ego, praeterquam quod nihil haustum ex
vano velim, quo nimis inclinant ferme scribentium
animi, Fabium aequalem temporibus hujusce belli
potissimum auctorem habui. Hannibal, captivorum
qui Latini nominis essent, sine pretio dimissis, Ro-
manis in vincula datis, segregata ex hostium coacer-
vatorum cumulis corpora suorum quum sepeliri jus=

 

