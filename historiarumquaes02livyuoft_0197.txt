 

LIBER XXI· CAP. xxxn. 187

Quartis castris ad Insulam pervenit: ibi Arar Rho-
danusque amnes, diversis ex Alpibus decim-entes,
agri aliquantum amplexi, confluunt in unum. Mediis
campis Insulae nomen inditum. Incolunt prope Al-
lobroges, gens jam inde nulla Gallica geute opibus
aut fama inferior: tum discors erat. Regni certa-
mine ambigebant fratres: major, et qui prius im-
peritarat, Braneus nomine, minore ab fratre et coetu
juniorum, qui jure minus, vi plus poterant, pelleba-
tur. Hujus seditionis peropportuna disceptatio quum
ad Hannibalem rejecta esset, arbiter regnifactus,
quod ea senatus principumque sententia fuerat, im-
perium majori restituit: ob id meritum commeatu
copiaque rerum omnium, maxime vestis, est adju·
tus, quam infames frigoribus Alpes praeparari coge—
bant. Sedatis certaminibus Allobrogum, quum jam
Alpes peteret, non recta regione iter instituit3 sed
ad laevam in Tricastinos flexit ; inde per extremam
oram Vocontiorum agri tetendit in Tricorios z haud
usquam inpedita via, priusquam ad Druentiam flu-
men pervenit. Is et ipse Alpinus amnis longe om-
nium Galliae fluminum difficillimus transitu est:
nam, quum aquae vim vehat ingentem, non tamen
navium patiens est: quia nullis co'e‘rcitus ripis, plu-
ribus simul, neque iisdem alveis fluens, nova semper
vada novosque gurgites faciens, (et ob eadem pediti
quoque incerta via est) ad haec saxa glareosa vol-
vens, nihil stabile nec tutum ingredienti praebet3 et
tum, forte imbribus auctuS‚ ingentem transgredien-
tibus tumultum fecit, quum super cetera trepidatione
ipsi sua atque incertis clamoribus turbarentur.
XXXII. P. Cornelius consul, triduo fere post,
quam Hannibal ab ripa Rhodani movit, quadrato

U.C. 5:⁵4.
A. C. 210.

Druentia
amnis.

P. Corne·
lius classe
in ltaliam
redit.

