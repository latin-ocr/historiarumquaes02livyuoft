U. C. 4442
Α. C. 308.

Ciminia
silva.

54 Τ. LIVII

signa in hostem obvertit. Etrusci, omnium, prae-
terquam multitudinis suae, qua sola freti erant, in-
memores, proelium ineunt adeo raptim et avide, nt,
abjectis missilibus, quo celerius manus consererent,
stringerent gladios, vadentes in hostem. Romanus
contra nunc tela, nunc saxa, quibus eos adfatim lo-
cus'ipse armabat, ingerere. Igitur scuta galeaeque
ictae quum etiam, quos non vulneraverant, turba-
rent, (neqne subire erat facile ad propiorem pug-
nam, neque missilia habebant, quibus eminus rem
gererent) stantes et expositos ad ictus quum jam
satis nihil tegeret, quosdam etiam pedem referentes,
fluctuantemque et instabilem aciem, redintegrato
clamore, strictis gladiis hastati et principes inva-
dunt: eum inpetum non tulerunt Etrusci, versisque
signis, fuga effusa castra repetunt. Sed equites Ro-
mani, praevecti per obliqua campi, quum se fugien-
tibus obtulissent, omisso ad castra itinere, montes
petunt. Inde inermi pene agmine ac vexato vulne-
ribus in silvam Ciminiam penetratum. Romanus,
multis millibus Etruscorum caesis, duodequadraginta
signis militaribus captis, castris etiam hostium cum
praeda ingenti potitur. Tum de persequendo hoste
agitari coeptum.

XXXVI. Silva erat Ciminia magis tum invia at-
que horrenda, quam nuper fuere Germanici saltus,
nulli ad eam diem ne mercatorum quidem adita:
eain intrare haud fere quisquam, praeter duceni ip-
sum, audebat: aliis omnibus cladis Caudinae non-
dum memoria aboleverat. Tum ex iis, qui aderant,
(consulis fratrem M. Fabium, Kaesonem alii, C.
Claudium quidam matre eadem, qua consulem, ge-
nitum tradunt) speculatum se iturum professus„ bre-

