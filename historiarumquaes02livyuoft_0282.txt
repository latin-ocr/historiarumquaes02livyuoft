U. C. 536.
A. C. 216.

Classis
aucta.

Milites ju-
rejurando
adacti.

272 T. mvn

Quinqueremes ad navium classem, quae cum T. Ota-
cilio propraetore in Sicilia erant, quinque et viginti
additae, permissumque est, ut, si e republica cense—
ret esse, in Africam trajiceret. '
XXXVIII. Delectu perfecto, consules paucos
morati dies, dum socii ab nomine Latino venirent.
Milites tunc, quod numquam antea factum erat, ju-
rejurando ab tribunis militum adacti, jussu consu-
lum conventuros, neque injussu abituros: nam ad
eam diem nihil praeter sacramentum fuerat3 et, ubi
ad decuriatum aut centuriatum convenissent, sua
voluntate ipsi inter se equites deciuiati, centuriati
pedites conjurabant, sese fugae atque formidinis ergo
non abituros, neque ex ordine recessuros, nisi teli
sumendi, aut petendi, et aut hostis feriendi, aut ci-
vis servandi caussa: id ex voluntario inter ipsos
foedere a tribunis ad legitimam jurisjurandi adactio-
nem translatum. Conciones‚ priusquam ab urbe
signa moverentur, consulis Varronis multae ac fe-
roces fuere, denunciantes, bellum arcessitum in Ita-
liam ab nobilibus, mansurumque in visceribus rei·
publicae, si plures Fabios imperatores haberet3 se,
quo die hostem vidisset, perfecturum. Collegae ejus
Paulli una, pridie quam ex urbe proficiscerentur,
concio fuit verior, quam gratior populo, qua nihil
inclementer in Varronem dictum, nisi id modo3 Mi-
rari se, quomodo quis dux, priusquam aut suum, aut
hostium exeicitum, locorum situm, naturam regionis
nosset, jam nunc locatus in urbe sciret, qzcae sabi agenda
armato forent5 et diem quoque praedicere posset, qua
cum hoste signis conlatis esset dimicaturus. Se, quae
consilia magis res dent hominibus, quam homines rebus,
ea ante tempus inmatura non praecepturum .· optare,

 

