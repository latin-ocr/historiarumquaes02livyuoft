264 T. L1v11

uc, 535, quorum vos modo arma dexteraeque texerunt, patronos
Α· C· Ω17· salutabitis, et, si nihil aliud, gratorum certe nobis arii-

Sub impe-
rium Fabii

redit.

morum gloriam dies haec dederit.

XXX. Signo dato, conclamatur inde, ut conli-
gantur vasa : profecti et agmine incedentes ad dicta-
toris castra in admirationem et ipsum, et omnes, qui
circa erant, converterunt. Ut constituta sunt ante
tribunal signa, progressus ante alios magister equi-
tum, quum patrem Fabium adpellasset, circumfusos-
que militum ejus totum agmen patronos consalutas-
set, Parentibus, inquit, meis, dictator, (quibus te modo
nomine, quofarzdo possum, aequavi) vitam tantum de-
beo: tibi quum meam salutem, tum omnium horum.
Itaque plebeiscitum, quo oneratus magis, quam hono-
ratus sum, primus antiquo abrogoque: et, quod tibi
mihique, quod exercitibusque his tuis, servato ac con-
servatori, sit felix, sub imperium auspiciumque tuum
redeo, et signa haec legionesque restituo. Tu, quaeso,
placatus me magisterium equitum, hos ordines suos
quemque tenere jubeas. Tum dextrae interjunctae, mi-
litesque, concione dimissa, a notis ignotisque be-
nigne atque hospitaliter invitati: laetusque dies, ex
admodum tristi paullo ante ac prope exsecrabili,
factus. Romae, ut est perlata fama rei gestae, dein
literis non magis ipsorum imperatorum, quam vulgo
militum ex utroque exercitu adfirmata, pro se quis-
que Maximum laudibus ad coelum ferre. Par gloria
apud Hannibalem hostesque Poenos erat: ac tum
demum sentire, cum Romanis atque in Italia bellum
esse. Nam biennio ante adeo et duces Romanos et
milites spreverant, ut vix cum eadem gente bellum
esse crederent, cujus terribilem eam famam a patri-
bus accepissent. Hannibalem quoque ex acie rede-

 

