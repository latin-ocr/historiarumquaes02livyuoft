U. C. 537.
A. C. 215.

Castra
Campana
invadit
Grac-
chus,

352 Τ. L1V11

castra Campana, ut in pervigilio neglecta, simul
omnibus portis invadit: alios somno stratos, alios-
perpetrato sacro inermes redeuntes obtruncat: ho-
minum eo tumultu nocturno caesa plus duo millia,
cum ipso duce Mario Alfio: capta sunt signa mili-
taria quatuor et triginta.

XXXVI. Gracchus, minus centum militum jactu-
ra castris hostium potitus, Cumas se propere rece-
pit, ab Hannibale metuenS, qui super Capuam in
Tifatis habebat castra. Nec eum provida futuri fe-
fellit opinio : nam simul Capuam ea clades est nun-
ciata, ratus Hannibal, ab re bene gesta insolenter
laetum exereitum tironum, magna ex parte, servo-
rumque, spoliantem victos, praedasque agentem, ad
Hamas se inventurum3 citatum agmen praeter Ca-
puam rapit, obviosque ex fuga Campanorum dato.
praesid?o Capuam duci, saucios vehiculis portari ju-
bet : ipse Hamis vacua ab hostibus castra, nec quid-
quam praeter recentis vestigia caedis, strataque pas-
sim corpora sociorum invenit. Auctores erant qui-
dam, ut protinus inde Cumas duceret, urbemque ob-
pugnaret. ld quamquam haud modice Hannibal
cupiebat, ut, quia Neapolim non potuerat, Cumas
saltem, maritimam urbem, haberet3 tamen, quia
praeter arma nihil secum miles, raptim acto agmine,
extulerat, retro in castra supra Tifata se recepit:
inde, fatigatus Campanorum precibus, sequenti die
cum omui adparatu obpugnandae urbis Cumas rediit:
perpopulatoque agro Cumano, mille passus ab urbe
castra locat; quum Gracchus magis verecundia in-
tali necessitate deserendi socios, inplorantes fidem
suam populique Romani, substitisset, quam satis
fidens exercitui. Nec alter consul Fabius, qui ad.

