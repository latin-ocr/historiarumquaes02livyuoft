 

 

i

 

 

LIBER x. CAP. xLV1. 139

Castris deinde positis, moenibus hostem inclusit.
obpugnatum oppidum captumque. In his tribus ur-
bibus capta aut caesa ad decem millia hominum : ita
ut parvo admodum plures caperentur. Sortientibus
provincias consulibus, Etruria Carvilio evenit secun-
dum vota militum, qui vim frigoris jam in Samnio
non patiebantur. Papirio ad Saepinum major vis ho-
stium restitit: saepe in acie, saepe in agmine, saepe
circa ipsam urbem adversus eruptiones hostium
pugnatum: neque obsidio, neque bellum ex aequo
erat: non enim muris magis se Samnites, quam
armis ac viris moenia, tutabantur. Tandem pug-
nando in obsidionem justam coegit hostes: obsi-
dendoque vi atque operibus urbem expugnavit: ita-
que ab ira plus caedis editum, capta urbe: septem
millia quadringenti caesi: capta minus tria millia
hominum : praeda, quae plurima fuit, congestis Sam-
uitium rebus in urbes paucas, militi concessa est.
XLVI. Nives jam onmia oppleverant, nec du-
rari extra tecta poterat; itaque consul exercitum de
Samnio deduxit. Venienti Romam triumphus om-
nium consensu est delatus: triumphavit iu magi-
stratu, insigni, ut illorum temporum habitus erat,
triumpho. Pedites equitesque insignes donis trans-
iere, ac transvecti sunt: multae civicae coronae, val-
laresque, ac murales conspectae. Inspectata spolia
Samnitium: et decore ac pulchritudine paternis
spoliis, quae nota frequenti publicorum ornatu lo-
corum erant, comparabantur: nobiles aliquot cap-
tivi, clari suis patrumque factis, ducti. AEris gravis
transvecta vicies centena et ad triginta tria millia:
id aes redactum ex captivis dicebatur: argenti, quod
captum ex urbibus erat, pondo millia trecenta tria

U. C. 459·
A. C. 293.

Papirii tri—
umphus.

