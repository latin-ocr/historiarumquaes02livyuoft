LIBER XXIV. CAP. XXXIV. 413

bile ad remittendum inperitis est, vix quemqnam U. C. 538.
sine vulnere consistere in ‘muro patiebantur. Hi, A· C· ²¹⁴·
quia spatio missilibus opus est, procul muro tene-
bant naves: junctae aliae binae ad quinqueremes,
demtis interioribus remis, ut latus lateri adplicaretur,
quum exteriore ordine remorum velut naves ageren-
tur, turres contabulatas machinamentaque alia qua·
tiendis muris portabant. Adversus hunc navalem
adparatum Archimedes variae magnitudinis tormenta
in muris disposuit: in eas, quae procul erant, naves
saxa ingenti pondere emittebat: propiores leviori-
bus, eoque magis crebris, petebat telis: postremo,
ut sui vulnere intacti tela in hostem ingererent, mu·
rum ab imo ad summum crebris cubitalibus fere ca-
vis aperuit, per quae cava pars sagittis, pars scor· >
pionibus modicis ex occulto petebant hostem. Quae
propius quaedam subibant naves, quo interiores icti-
bus tormentorum essent, in eas tollenone super mu-
rum eminente ferrea manus firmae catenae inligata
quum injecta prorae esset, gravi libramento plumbi
recellente ad solum, suspensa prora, navim in pup-
pim statuebat: (lein, remissa subito, velut ex muro
cadentem navim cum ingenti trepidatione nautarum
ita undae adfligebat, ut, etiamsi recta reciderat, ali-
quantum aquae acciperet. Ita maritima obpugnatio
est elusa, omnisque vis est eo versa, ut totis viribus
terra adgrederentur. Sed ea quoque pars eodem
omni adparatu tormentorum instructa erat, Hieronis
inpensis curaque per multos annoS, Archimedis uni-
ca arte: natura etiam juvabat loci, quod saxum,
cui inposita muri fundamenta sunt, magna ex parte
ita proclive est, ut non solum missa tormento, sed
etiarn quae pondere suo provoluta essent, graviter in

Τ 3

