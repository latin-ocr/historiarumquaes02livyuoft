U.C. 541.
A.C. 211.

Proelium.

506 T. mvn

dentes Capuam se vertit: praemissis ante nunciis
Capuam, quo tempore castra Romana adgressurus
esset, ut eodem et illi, ad eruptionem parati, portis
omnibus sese effunderent, ingentem praebuit terro-
rem: nam alia parte ipse adortus est 3 alia Campani
omnes, pedites equitesque, et cum iis Punicum. prae-
sidium, cui Bostar et Hanno praeerant, erupit. Ro-
mani, ut in re trepida, ne ad unam concurrendo
partem aliquid indefensi relinquerent, ita inter se
copias partiti sunt. Ap. Claudius CampaniS, Ful-
vius Hannibali est obpositus. C. Nero propraetor
cum equitibus sextae legionis via, quae Suessulam
fert5 C. Fulvius Flaccus legatus cum sociali equi-
tatu constitit e regione Vulturni amnis. Proelium
non solito modo clamore ac tumultu est coeptum,
sed, ad alium virorum, equorum, armorumque so-
num, disposita in muris Campanorum inbellis mul-
titudo tantum cum aeris crepitu, qualis in defectu
lunae silenti nocte cieri solet, edidit clamorem, ut
averteret etiam pugnantium animos. Campanos fa-
cile a vallo Appius arcebat. Major vis ab altera
parte Fulvium, Hannibal et Poeni, urgebant: legio
ibi sexta loco cessit: qua pulsa, cohors Hispano·
rum cum tribus elephantis· usque ad vallum pervasit:
ruperatque mediam aciem Romanorum, et in anci-
piti spe ac periculo erat, utrum in castra perrumpe-
ret, an intercluderetur a suis. Quem pavorem legio-
nis periculumque castrorum Fulvius ubi vidit, Q.
Navium primoresque alios centurionum hortatur, ut
cohortem hostium sub vallo pugnantem invadant .· in
summo discrimine rem verti: aut viam dandam iis esse,
et minore conatu, quam condensam aciem inrupissent,
in castra inrupturos .· aut conficiendos sub vallo esse.

 

 

