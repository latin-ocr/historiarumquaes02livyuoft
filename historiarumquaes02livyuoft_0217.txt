 

LIBER xxl. CAP. XLIX. 207

octo insulam Vulcani tenuerunt, tres in fretum U.(C]. 534..
A. . 21⁸.

avertit aestus. Ad eas conspectas a Messana duo-
decim naves ab Hierone rege Syracusanorum mis-
sae, qui tum forte Messanae erat, consulem Roma·
num obperienS, nullo repugnante captas naves Mes-
sanam in portum deduxerunt. Cognitum ex cap-
tivis, praeter viginti naves, cujus ipsi classis essent,
in Italiam missas, quinque et triginta alias quinque-
remes Siciliam petere ad sollicitandos veteres socios.
Lilybaei occupandi praecipuani curam esse: credere
eadem tempestate, qua ipsi disjecti forent, eam
quoque classem ad AEgates insulas dejectam. Haec
sicut audita erant, rex M. AEmilio praetori, cujus
Sicilia erat provincia, perscribit, monetque, Lily-
baeum firmo teneret praesidio. Extemplo et circa
praetorem ad civitates missi legati tribunique, qui
suos ad curam custodiae intenderent5 ante omnia
Lilybaeum teneri: ad adparatum belli, edicto pro-
posito, ut socii navales decem dierum cocta cibaria
ad naves deferrent, ubi signum datum esset, ne
quis moram conscendendi faceret: perque omnem
oram qui erant, ex speculis prospicerent adventan-
tem hostium classem. Simul itaque (quamquam de
industria morati cursum navium erant Karthagini-
enses, nt ante lucem accederent Lilybaeum) praesen-
sum tamen est, quia et luna pernox erat, et sublatis
armamentis veniebant3 extemplo datum e speculis
signum, et in oppido ad arma conclamatum est, et
in naves conscensum: pars militum in muris porta-
rumque in stationibus, pars in navibus erant. Et
KarthaginienseS, quia rem fore haud cnm inparatis
cernebant, usque ad lucem portu se abstinuerunt,
demendis armamentis eo tempore aptandaque ad-

