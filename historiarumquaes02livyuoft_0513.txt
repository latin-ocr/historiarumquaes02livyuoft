LIBER XXVI. CAP. 111. 503

exercitus Romam redisse. Facinus indignum esse, Can· U. C. 541,
nensem exercitum, quod ea: acie fugerit, in Siciliam de· Α· C· ‘²¹¹‘
portatum, ne prius inde dimittatur, quam hostis ex
Italia decesserit, et hoc idem in Cn. Fulvii legionibus
nuper decretum: Cn. Fulvio fugam ex praelio, ipsius
temeritate commisso, inpunitam esse .· et eum in ganea
lustrisque, ubi juventam egerit, senectutem acturum .-
milites, qui nihil aliud peccaverint, quam quod impe-
ratoris similes suerint, relegatos prope in exsilium, ig-
nominiosam pati militiam .- adeo inparem libertatem
Romae diti ac pauperi, honorato atque inhonorato esse.
III. Reus ab se culpam in milites transferebat : Se defendit.
Eos ferociter pugnam poscentes productos in aciem,
non eo, quo voluerint, (quia serum diei fuerit) sed
postero die, et tempore et loco aequo instructos, seu fa-
mam, seu vim hostium non sustinuisse. Quum effuse
omnes fugerent, se quoque turba ablatum ,- ut Varro-
nem Cannensi pugna, ut multos alios imperatores. Qui
autem solum se restantem prodesse reipublicae, nisi si
mors sua remedio publicis cladibus futura esset, potu-
isse? Non se inopia commeatus, non in loca iniqua
incaute deductum, non agmine inexplorato euntem in-
sidiis circumventum: vi aperta, armis, acie victum.-
nec suorum animos, nec hostium, in potestate habuisse:
suum cuique ingenium audaciam aut pavorem facere.
Bis est accusatus, pecuniaque anquisitum: tertio,
testibus datis, quum, praeterquam quod omnibus
probris onerabatur, jurati permulti dicerent, fugae
pavorisque initium a praetore ortum3 ab eo desertos
milites, quum haud vanum timorem ducis crederent,
terga dedisse3 tanta ira accensa est, ut capite an-
quirendum concio subclamaret. De eo quoque no-
vum certamen ortum τ nam, quum tribunus bis pe-

 

